---
chapter: Pek-the kho『鷿鷈科-Podicipedidae』
title: 1-1. Chúi-pī-á（水避á）
author: Siau Lah-jih
date: 2021-01-01
category: chheh
show_chapter: 1
layout: post
toc: true
---

#### 1. Pek-the kho『鷿鷈科-Podicipedidae』

|台灣名|中譯名|英文名|
|Chúi-pī-á（水避á）|小鷿鷈|Little Grebe（Tachybaptus ruficollis）|


# 1-1. Chúi-pī-á（水避á）

![](../too5/01/1-1-2.水避仔.jpg)

大部分ê水鳥，tú-tio̍h危險to̍h飛出水面避險，獨獨chúi-pī-á ē-hiáu chhàng-chúi-bī bih tiàm草phō蘆竹phō內閃避危險，tiām-tiām伸出嘴pe喘氣，等待天敵離開。

Chúi-pī-á chiok gâu泅水chhàng-chúi-bī，chhōa chúi-pī-á kiáⁿ thit-thô時，chúi-pī-á母時常kā chúi-pī-á-kiáⁿ āiⁿ tī kha-chiah-phiaⁿ，chiok古錐。

# 【Tâi-oân chiáu-á liām-koa-si】

### **Chúi-pī-á chhàng-chúi-bī**

Chúi-pī-á gâu siû-chúi, siau-iâu jû-ì

Phû-tiàm chúi-bīn thit-thô, 
hoaⁿ-hoaⁿ-hí-hí

Khó-sioh seⁿ-chò sè-lia̍p-chí

Ūi-tio̍h oa̍h-miā, koan-chêng kò͘-āu, siám-pī gûi-hiám

M̄-sī bih-tiàm àm-sàm chháu-phō

To̍h-sī chhàng-chúi-bī, hām te̍k-jîn bih-sio-chhōe

![](../too5/01/1-1-1.水避仔.jpg)
![](../too5/01/1-1-3.水避仔.jpg)
![](../too5/01/1-1-4.水避仔.jpg)

### 【註解】

|詞|解說|
|Chhàng-chúi|『潛水』。|