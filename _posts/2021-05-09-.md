---
chapter: Lō͘ kho『鷺科』
title: 5-9. Àm-kong（暗公）
author: Siau Lah-jih
date: 2021-05-09
category: chheh
show_chapter:
layout: post
toc: true
---

#### 5. Lō͘ kho『鷺科』

|台灣名|中譯名|英文名|
|Àm-kong（暗公）|夜鷺|Night Heron|

# 5-9. Àm-kong（暗公）

![](../too5/05/05-9-1.暗公.jpg)


Àm-kong（暗公）是日--時歇睏，暗時討食ê夜行性鳥類，時常kap白鴒鷥tòa做夥，伊ê叫聲ŏa ŏa ŏa，goán叫伊暗oah。

Àm-kong是在地鳥，烏嘴pe、烏頭殼、肉色腳骨、腳爪，chhíⁿ-sek（indigo blue靛藍）翼股毛，hèng食魚á，是飼魚人認定ê pháiⁿ鳥。

暗公kap小白翎鷥、黃白翎鷥共同做白翎鷥siū。

Àm-kong bē-sái講àm-kong-chiáu（暗光鳥）。
Àm-kong-chiáu（暗光鳥）m̄是單一鳥á名。
Niau-thâu-chiáu（貓頭鳥）kap àm-kong（暗公）lóng是夜行性鳥類， 傳統叫in àm-kong-chiáu（暗光鳥）， àm-kong-chiáu mā是形容三更半暝iáu m̄睏ê人。

### 俗語

暗公háu chiūⁿ山，笠á棕簑提來moa；暗公háu落海，笠á棕簑to̍h來解。


# 【Tâi-oân chiáu-á liām-koa-si】

### **Àm-kong àm-kong ū-kàu khong**

Àm-kong àm-kong ū-kàu khong

Àm-sî m̄ khùn sì-kè chông

Choan-bûn lia̍h-hî chò saⁿ-tǹg

Kui-bóe thun-lo̍h pak-tó͘ lāi

Bián pō͘ bián chhńg m̄-kiaⁿ chhì


### **Àm-kong-chiáu se̍h iā-chhī**

Àm-kong-chiáu, se̍h iā-chhī 

Se̍h kah chi̍t-pòaⁿ-mê

Ji̍t--sî bih-tiàm chhiū-nâ lāi, kan-nā it-ti̍t khùn 

Tán kàu ji̍t-thâu boeh lo̍h-hái

I chiah chún-pī boeh khì chia̍h-pn̄g

Pa̍t-hāng i bô-ài, siāng kah-ì tiò-hî kui-bóe thun


![](../too5/05/05-9-2.暗公.jpg)
![](../too5/05/05-9-3.暗公.jpg)
![](../too5/05/05-9-4.暗公.jpg)

